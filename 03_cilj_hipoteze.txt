Cilj je istraživanja primijeniti dosadašnje spoznaje iz istraživanja strukture okolišnih stavova na razinu grada te time utvrditi, opisati i djelomično objasniti strukturu okolišnih stavova na razini urbane cjeline, u ovom slučaju na primjeru grada Splita.

Osim opisivanja strukture okolišnih stavova i istraživanja njihove povezanosti s drugim socioekonomskim korelatima, istraživanje će se baviti testiranjem dviju hipoteza:

(1) Postoji statistički značajna povezanost između postmaterijalističke orijentacije i okolišnih stavova u gradu Splitu i u pojedinim dijelovima grada.

(2) Postoji statistički značajna povezanost između percepcije problema u neposrednom okolišu i okolišnim stavovima u pojedinim dijelovima grada Splita.
